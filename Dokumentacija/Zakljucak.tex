\chapter{Zaključak i budući rad}

    Projektni zadatak naše grupe bio je izrada aplikacije DogFriendly, web aplikacije koja bi vlasnicima pasa omogućila lakše pronalaženje željenih i potrebnih lokacija. Također, s obzirom da na aplikaciji postoje i promovirane lokacije vlasnicima obrta bi to služilo kao reklama. \newline

    Sam proces izrade projekta podijeljen je u 2 ciklusa. Prvi ciklus trajao je 8 tjedana. Započeo je s izradom početnog dijela dokumentacije, definiranjem temeljnih zadataka na osnovnoj razini, a potom detaljnijeg proučavanja. Nakon što je u dokumentaciji završena ideja i dogovorena arhitektura započeli smo s programiranjem. S obzirom da se većina tima prvi put susrela s tehnologijama koje smo odabrali koristiti, na početku je uloženo znatno vrijeme u učenje, istraživanje i grupno rješavanje određenih problema. Na kraju prvog ciklusa bio je završen potrebni dio dokumentacije s generičkim funkcionalnostima aplikacije (registracija i prijava), implementiranom kartom i osnovnim prikazom podataka korisnika. \newline

    U drugom ciklusu, u trajanju od 7 tjedana, bilo je potrebno ostvariti ostale funkcionalnosti aplikacije i dovršiti dokumentaciju. Većina backend dijela aplikacije je bila gotova tako da je fokus bio na funkcionalnostima u frontend dijelu i mapbox API-u koji smo koristili za prikaz karte i podataka na karti. \newline

    Na kraju smo uspjeli ostvariti sve funkcionalnosti koje su bile zadane u zadatku. U slučaju da se aplikacija ide učiniti javnom primarno bi se morao pronaći drugi server kako bi se sama aplikacija ubrzala i imala više radne memorije i memorije za spremanje. Također, morao bi se odabrati određeni servis koji bi regulirao spremanje kartičnih podataka obrta i samu naplatu za promociju. \newline

    Na ovom projektu smo svi stekli važna znanja i iskustvo. Naučili smo kako funkcionira timski rad na nekoj aplikaciji i kako se dijeli posao. Vjerujem da će nam stečeno zanje pomoći u daljnjim projektima i olakšati barem početak, koji nam je na ovom projektu bio vrlo velik izazov.

    
    